\section{Preprocessing dei dati}
\label{sec:pre-proc}

I dati analizzati, forniti dall'ufficio didattico dell'Università di Parma, 
erano organizzati in formato Excel con una struttura tabellare complessa, contenente 
numerosi campi. Per garantire un'analisi efficace e accurata, si è resa necessaria una 
fase di preprocessing, finalizzata a correggere eventuali incoerenze, migliorare la 
qualità complessiva del dataset e suddividerlo in sottoinsiemi più gestibili.

Il dataset fornito includeva informazioni relative ai docenti, ai ricercatori e alle 
coperture degli insegnamenti nei diversi corsi di laurea. Dopo un'attenta analisi 
preliminare, sono stati selezionati esclusivamente i campi considerati rilevanti per 
l'analisi. Nel file contenente i dati di docenti e ricercatori, sono state prese in 
considerazione solo le informazioni riguardanti la matricola, la fascia contrattuale 
e l'SSD. Per quanto riguarda il file sulle coperture, sono stati mantenuti i campi 
relativi alla matricola del docente, al codice del tipo di corso, al codice del 
di laurea e all'SSD.

Questa selezione dei dati è stata essenziale per ridurre la complessità e concentrarsi 
sugli elementi chiave necessari per costruire il modello ASP e verificare il rispetto 
dei vincoli ministeriali. Tutto questo è stato realizzato utilizzando diversi script in 
Python, supportati dai moduli \texttt{pandas}\footnote{\url{https://pandas.pydata.org/}} 
e \texttt{openpyxl}\footnote{\url{https://openpyxl.readthedocs.io/en/stable/}}, 
essenziali per la manipolazione e la gestione dei dataset.

La maggior parte delle operazioni di preprocessing ha riguardato il file contenente 
le coperture degli insegnamenti, articolandosi in diverse attività principali. 
In primo luogo, abbiamo gestito le righe contenenti una o più colonne vuote, 
eliminando quelle completamente prive di informazioni, in quanto non rilevanti 
per l'analisi. Le righe in cui mancavano i dati relativi al docente (i.e., matricola, 
nome e cognome) sono state invece isolate in un file separato. Questa scelta è stata 
necessaria per identificare e analizzare in modo specifico gli insegnamenti non 
ancora assegnati ad alcun docente.

Un ulteriore passo fondamentale ha riguardato la scomposizione del dataset originale, 
suddividendolo in sottoinsiemi più piccoli e gestibili. Questa operazione ha permesso 
di affrontare con maggiore precisione i singoli aspetti del problema, semplificando il 
successivo trattamento dei dati. Infine, sono stati identificati e gestiti in modo 
univoco e automatizzato i casi particolari, consentendo di creare un dataset uniforme 
e privo di anomalie, adatto all'analisi e all'implementazione del modello ASP.

Per migliorare ulteriormente la gestibilità dei dati, abbiamo proceduto con la creazione 
di sottoinsiemi minimali e distinti. Il primo passo è consistito nella separazione delle 
righe relative agli insegnamenti tenuti da docenti o ricercatori da quelle tenute dai 
docenti a contratto.

Questa suddivisione è stata effettuata utilizzando il file dei docenti fornito, 
sfruttando la colonna contenente la matricola come criterio discriminante. In particolare, 
le righe associate ai docenti a contratto sono state estratte e archiviate in un file separato, 
al fine di garantire un maggiore ordine e facilitare eventuali ispezioni manuali. 
Parallelamente, le righe relative ai docenti a tempo indeterminato e determinato sono 
state salvate anch'esse in un altro file, per gli stessi identici motivi.

Una volta completata la suddivisione, è stata apportata una modifica ai valori nella colonna 
relativa al codice del tipo di corso di laurea. In particolare, tutte le occorrenze del 
valore \texttt{L} sono state sostituite con \texttt{LT}, così da esplicitare i corsi di 
laurea triennale e migliorare la chiarezza dei dati. Successivamente, abbiamo proceduto con 
l'identificazione dei casi particolari utilizzando un controllo incrociato tra due colonne 
specifiche. Questo processo ha permesso di individuare e gestire in modo univoco i corsi 
di laurea che presentano requisiti particolari, come illustrato nella 
Tabella~\ref{tab:casi-particolari}.
Per implementare questa logica, abbiamo adattato il processo di modifica dei dati al corso 
specifico da verificare. Ad esempio, per la Laurea Triennale in Servizio Sociale, abbiamo 
sostituito il codice del tipo di corso precedentemente identificato come \texttt{LT} con 
\texttt{LTSS}.


\begin{table}[h!]
    \centering
    \renewcommand{\arraystretch}{1.8}
    \begin{tabular}{|c|c|c|c|c|c|c|}
    \hline
    Corsi di studio & \makecell{Docenza di \\riferimento \\(\textbf{minimo})} & \makecell{Prof. a tempo\\indeterm.\\(\textbf{minimo})} & \makecell{Ricercatori\\(\textbf{massimo})} & \makecell{Docenti a\\contratto\\(\textbf{massimo})} \\
    \hline
    LT & 9 & 5 & 4 & 2 \\
    \hline 
    LM & 6 & 4 & 2 & 1 \\
    \hline
    LMCU 5 anni & 15 & 8 & 7 & 3 \\
    \hline
    LMCU 6 anni & 18 & 10 & 8 & 4 \\
    \hline
    \makecell{LT Servizio Sociale\\LT Scienze Motorie} & 5 & 3 & 2 & 1 \\
    \hline
    \makecell{LT Prof. sanitarie\\LT a orient. profess.\\LM Servizio Sociale\\LM Scienze Motorie} & 4 & 2 & 2 & 1 \\
    \hline
    LM Infermieristica & 3 & 1 & 2 & 1 \\
    \hline
    \end{tabular}
    \caption{Tabella che riassume i numeri di docenti per i corsi di studio.}
    \label{tab:casi-particolari}
\end{table}
    
\mmerenda{
    probabilmente da rimuovere

\subsection{Analisi post incontro con l'ufficio}
\label{sec:analisi-post-call}

Venerdì 6 dicembre 2024 si è tenuto un incontro con l’ufficio responsabile della gestione 
dei dati accademici, durante il quale sono stati affrontati alcuni punti critici emersi 
nella fase di analisi preliminare. Questo confronto si è rivelato decisivo per ottenere 
chiarimenti essenziali e per affinare ulteriormente il processo di preprocessing dei dati.

Uno dei temi principali discussi riguarda la gestione delle situazioni in cui il numero di 
immatricolazioni ai corsi di laurea supera il limite massimo teorico consentito. Questo 
problema ha richiesto una revisione accurata per garantire che il modello potesse gestire 
tali anomalie in modo efficace.

Un altro aspetto di rilievo è stato la definizione delle preferenze relative ai docenti 
incaricati del ruolo di garante. È stata stabilita una chiara gerarchia di priorità per 
la selezione, partendo dai docenti con copertura al 100\% per un singolo corso, seguiti 
dai docenti a contratto con copertura esclusivamente al 100\% per un singolo corso e, 
infine, dai docenti a contratto con copertura al 100\% per due corsi distinti. Inoltre, 
è stata espressa una preferenza secondaria che privilegia l’assegnazione del ruolo di 
garante per un corso al presidente dello stesso corso di laurea.

Questi criteri, emersi durante l’incontro, sono stati integrati nel processo di 
preprocessing per garantire una gestione più coerente dei dati, allineata alle preferenze 
e ai vincoli stabiliti. Sono stati introdotti controlli aggiuntivi per assicurare la 
consistenza dei dati elaborati, migliorando così l’efficacia complessiva del modello 
ASP nella fase di assegnazione.
}